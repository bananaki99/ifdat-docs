Αναγνωριστικοί Kωδικοί
======================

Στις παρακάτω ενότητες περιγράφεται η δομή των αλφαριθμητικών αναγνωριστικών
κωδικών που χρησιμοποιούνται για την αναγνώριση θεσμικών μονάδων ή
χρηματοοικονομικών μέσων.

Για την περιγραφή της δομής χρησιμοποιούνται η σημειογραφία των :ref:`γενικών
αλφαριθμητικών τιμών <sub>`.  Για όλες τις παρακάτω τιμές η θέση ``RA`` και η θέση ``OA`` 
αντικαθίστονται με τον :ref:`αναγνωριστικό κωδικό του Ευρωπαϊκού Συστήματος
Κεντρικών Τραπεζών της ΜΠΣ <escb>` της ΜΠΣ και της ΠΜ αντίστοιχα.


.. _org:


ORG (Αναγνωριστικός κωδικός Θεσμικής μονάδας)
---------------------------------------------

Ο αναγνωριστικός κωδικός μιας θεσμικής μονάδας αναφέρεται ως ο κωδικός
ORG και πρέπει να σχηματίζεται με βάση τον :doc:`μορφότυπο ORG <../../types/formats/org>`.

Η θεσμική μονάδα ορίζεται στην παράγραφο 2.10 του ΕΣΛ.

Για θεσμικές μονάδες που δεν είναι νοικοκυριά ο πρώτος από τους ακόλουθους
αναγνωριστικούς κωδικούς που είναι διαθέσιμος θεωρείται ο κωδικός ORG:


.. _escb:

i. Ο αναγνωριστικός κωδικός θεσμικής μονάδας του Ευρωπαϊκού Συστήματος
   Κεντρικών Τραπεζών με τη κωδική ονομασία ESCB_ID ή RIAD_ID. 
   Ο κωδικός έχει τη μορφή **E{ESCB_ID}**.  Για
   παράδειγμα o κωδικός της **Eurobank ΑΕΔΑΚ** είναι ο **EGRMFMC010** και του
   **ΔΗΛΟΣ SYNTHESIS Best Red - Fund of Funds Μετοχικό** είναι ο
   **EGRAK00118**.  Στον σύνδεσμο :xref:`ecb_lists` δίνονται λίστες 
   χρηματοπιστωτικών ιδρυμάτων όπου στη στήλη **ID** δίνεται ο κωδικός
   **ESCB_ID**.

#. Ο αναγνωριστικός κωδικός νομικής οντότητας **LEI_ID** της  μορφής
   **L{LEI}** όπου η θέση **LEI** αντικαθίσταται με τον κωδικό που έχει
   εκδοθεί σύμφωνα με το πρότυπο ISO-17442.  Για παράδειγμα ο κωδικός του
   αμοιβαίου με τίτλο **EUROBANK GF Global Equities Μετοχικό Εξωτερικού** είναι
   ο **L213800LKCZH28UVU8H60**.

#. Ο αναγνωριστικός κωδικός φορολογικού μητρώου της μορφής
   **T{CC}{CODE}** όπου η θέση **CC** αντικαθίσταται με τον διψήφιο κωδικό
   χώρας ISO 3166-1 alpha-2 που έχει εκδώσει τον αναγνωριστικό κωδικό και η
   θέση **CODE** με τον επίσημο αναγνωριστικό κωδικό φορολογικού μητρώου
   χωρίς τον διψήφιο κωδικό χώρας αν ξεκινάει με αυτόν.  Για παράδειγμα ο
   κωδικός της **Προντέα ΑΕΕΑΠ** είναι ο **TGR099555020**.

#. Ο αναγνωριστικός κωδικός εμπορικού μητρώου της μορφής **Β{CC}{CODE}**
   όπου η θέση **CC** αντικαθίσταται με τον διψήφιο κωδικό χώρας ISO 3166-1
   alpha-2 που έχει εκδώσει τον αναγνωριστικό κωδικό και η θέση **CODE** με
   τον επίσημο αναγνωριστικό κωδικό εμπορικού μητρώου χωρίς τον διψήφιο
   κωδικό χώρας αν ξεκινάει με αυτόν.  Για παράδειγμα ο κωδικός της **ΝΟΒΑΛ
   ΠΡΟΠΕΡΤΥ ΑΕΕΑΠ** είναι ο **BGR15232160000**.

#. Εσωτερικός αναγνωριστικός κωδικός της μορφής **P{RA}_{CODE}** όπου η
   θέση **CODE** αντικαθίσταται με τον εσωτερικό κωδικό που η **ΜΠΣ** έχει
   αποδώσει στην θεσμική μονάδα, π.χ. ``PGRMFMC000_B1``.

Για θεσμικές μονάδες που είναι νοικοκυριά ο κωδικός ORG έχει τη μορφή
**P{RA}_{CODE}** όπου η θέση **CODE** αντικαθίσταται από τον αναγνωριστικό
κωδικό που έχει αποδώσει η **ΜΠΣ** στο νοικοκυριό χωρίς όμως να μπορεί να
αναγνωρισθεί το συγκεκριμένο νοικοκυριό εκτός της **ΜΠΣ**, π.χ. **PGRMFMC000_H1**.

Κάθε θεσμική μονάδα μπορεί να έχει ως έχει ως ένα από τους παραπάνω τύπους
αναγνωριστικών κωδικών εκτός από τον εσωτερικό αναγνωριστικό κωδικό που μπορεί
να έχει πάνω από ένα που όμως πρέπει να έχουν δοθεί από διαφορετικές ΜΠΣ.


.. _dep:


DEP (κατάθεση)
--------------

Ο αναγνωριστικός κωδικός ενός καταθετικού λογαριασμού αναφέρεται ως ο κωδικός
**DEP** και πρέπει να σχηματίζεται με βάση τον :doc:`μορφότυπο DEP
<../../types/formats/dep>`.

Οι καταθέσεις είναι τυποποιημένες, μη διαπραγματεύσιμες συμβάσεις, οι οποίες
προσφέρονται κατά κανόνα από ιδρύματα που δέχονται καταθέσεις και επιτρέπουν
την τοποθέτηση και τη μεταγενέστερη ανάληψη ενός μεταβλητού ποσού από τον
πιστωτή.

Περισσότερες πληροφορίες στους παραγράφους 5.79-5.88 του ΕΣΛ με την
διευκρίνηση ότι οι συμφωνίες επαναγοράς (repos) περιλαμβάνονται στο sft_.

Ο πρώτος από τους ακόλουθους αναγνωριστικούς κωδικούς που είναι διαθέσιμος
θεωρείται ο κωδικός **DEP**:

i. Ο αναγνωριστικός κωδικός IBAN του καταθετικού λογαριασμού της μορφής ``Ι{CODE}``
   όπου η θέση **CODE** αντικαθίσταται με τον κωδικό IBAN.

#. Εσωτερικός αναγνωριστικός κωδικός της μορφής **P{ΟΑ}_{CODE}** όπου η
   θέση **CODE** αντικαθίσταται με τον εσωτερικό κωδικό που η **ΜΠΣ** έχει
   αποδώσει στον καταθετικό λογαριασμό, π.χ. **PGRΑΚ00000_DEP1**.

.. _sft:


SFT (πράξη χρηματοδότησης χρεογράφων)
-------------------------------------
Ο αναγνωριστικός κωδικός μίας πράξης χρηματοδότησης χρεογράφων αναφέρεται ως ο
κωδικός **SFT** και πρέπει να σχηματίζεται με βάση τον :doc:`μορφότυπο SFT
<../../types/formats/sft>`.

Ο αναγνωριστικός κωδικός μίας πράξης χρηματοδότησης χρεογράφων αναφέρεται
ως ο κωδικός **SFT**.

Οι πράξεις χρηματοδότησης χρεογράφων αφορούν συναλλαγές όπου τα μέρη
συμφωνούν να ανταλλάξουν χρηματοπιστωτικά μέσα με τη ρητή δέσμευση να
αντιστραφεί η αρχική συναλλαγή. Τέτοιες πράξεις εμφανίζονται στη λογιστική της
``ΠΜ`` μόνο εάν το ένα μέρος της συναλλαγής αφορά διαθέσιμα.  Τα αξιόγραφα που
παρέχονται στο πλαίσιο μιας πράξης χρηματοδότησης χρεογράφων θεωρείται ότι δεν
έχουν αλλάξει οικονομική κυριότητα επειδή ο δανειστής εξακολουθεί να είναι
ο δικαιούχος του εισοδήματος που αποφέρει το αξιόγραφο και να υπόκειται στους
κινδύνους ή στα οφέλη οποιασδήποτε αλλαγής στην τιμή του αξιόγραφου.  Σε
περίπτωση που το μέρος της συμφωνίας πουλήσει τα αξιόγραφα που έχει δανειστεί
τότε θα πρέπει να εμφανίσει αρνητικές συμμετοχές στα συγκεκριμένα αξιόγραφα
έτσι ώστε να αποφευχθεί διπλή καταμέτρηση αφού τόσο ο αρχικός κάτοχος όσο και ο
αγοραστής των αξιόγραφων τα παρουσιάζουν ως διακρατήσεις στον ισολογισμό τους.

Περισσότερες πληροφορίες στους παραγράφους 5.126 έως και
5.133 του ΕΣΛ καθώς και στον κανονισμό (EE) 2015/2365.

Ο αναγνωριστικός κωδικός **SFT** έχει τη μορφή **P{ΟA}_{CODE}** όπου η θέση
**CODE** αντικαθίσταται με τον εσωτερικό κωδικό που η **ΜΠΣ** έχει αποδώσει
στην συμφωνία χρηματοδότησης χρεογράφων , π.χ. **PGRΑΚ00000_SFT1**.

.. _lon:


LON (δάνειο)
---------------
Ο αναγνωριστικός κωδικός ενός δανείου αναφέρεται ως ο κωδικός **LON** και
πρέπει να σχηματίζεται με βάση τον :doc:`μορφότυπο LON
<../../types/formats/lon>`.

Δάνεια δημιουργούνται όταν οι πιστωτές δανείζουν χρήματα στους οφειλέτες.  Τα
κύρια χαρακτηριστικά των δανείων είναι τα ακόλουθα:

i) οι όροι που διέπουν ένα δάνειο είτε ορίζονται από τη χρηματοοικονομική
   εταιρεία που χορηγεί το δάνειο είτε είναι αντικείμενο διαπραγμάτευσης μεταξύ
   του δανειστή και του δανειζόμενου, απευθείας ή μέσω ενός μεσίτη

#) η πρωτοβουλία λήψης δανείου προέρχεται συνήθως από το δανειζόμενο

#) το δάνειο είναι άνευ όρων χρέος προς τον πιστωτή, το οποίο πρέπει να
   εξοφληθεί στη λήξη του και το οποίο είναι τοκοφόρο

Περισσότερες πληροφορίες στους παραγράφους 5.112 έως και 5.138 του ΕΣΛ με την
διευκρίνηση ότι ο δανεισμός αξιογράφων και οι συμφωνίες επαναγοράς
περιλαμβάνονται στο sft_.

Ο αναγνωριστικός κωδικός **LON** έχει τη μορφή **P{ΟA}_{CODE}** όπου η θέση
**CODE** αντικαθίσταται με τον εσωτερικό κωδικό που η **ΜΠΣ** έχει αποδώσει στο
δάνειο, π.χ. **PGRΑΚ00000_LON1**.

.. _dbt:


DBT (χρεόγραφο)
---------------

Ο αναγνωριστικός κωδικός ενός χρεογράφου αναφέρεται ως ο κωδικός **DBT** και
πρέπει να σχηματίζεται με βάση τον :doc:`μορφότυπο DBT
<../../types/formats/dbt>`.

Τα χρεόγραφα είναι διαπραγματεύσιμα χρηματοοικονομικά μέσα που πιστοποιούν τη
σύναψη χρέους και συνήθως αποτελούν αντικείμενο συναλλαγών σε δευτερογενείς
αγορές ή μπορούν να συμψηφιστούν στην αγορά και τα οποία δεν παρέχουν στον
κάτοχο δικαίωμα ιδιοκτησίας επί του ιδρύματος έκδοσης.

Περισσότερες πληροφορίες στους παραγράφους 5.89 έως και 5.111 του ΕΣΛ.

Ο πρώτος από τους ακόλουθους αναγνωριστικούς κωδικούς που είναι διαθέσιμος
θεωρείται ο κωδικός **DBT**:

i. Ο αναγνωριστικός κωδικός ISIN του χρεογράφου της μορφής **I{CODE}** όπου η θέση **CODE** αντικαθίσταται με τον κωδικό ISIN.

#. Εσωτερικός αναγνωριστικός κωδικός της μορφής **P{ΟA}_{CODE}** όπου η θέση
   **CODE** αντικαθίσταται με τον εσωτερικό κωδικό που η **ΜΠΣ** έχει αποδώσει
   στο χρεόγραφο, π.χ. **PGRΑΚ00000_DBT1**.

.. _shr:


SHR (συμμετοχικός τίτλος)
-------------------------

Ο αναγνωριστικός κωδικός ενός συμμετοχικού τίτλου αναφέρεται ως ο κωδικός
**SHR** και πρέπει να σχηματίζεται με βάση τον :doc:`μορφότυπο SHR
<../../types/formats/shr>`.

Οι συμμετοχικοί τίτλοι είναι υπολειμματικές απαιτήσεις επί των περιουσιακών
στοιχείων των θεσμικών μονάδων που τους εξέδωσαν.

Περισσότερες πληροφορίες στον ``ESA2010`` παράγραφοι 5.139 έως και 5.167.

Ο πρώτος από τους ακόλουθους αναγνωριστικούς κωδικούς που είναι διαθέσιμος
θεωρείται ο κωδικός **SHR**:

i. Ο αναγνωριστικός κωδικός ISIN του συμμετοχικού τίτλου της μορφής ``I{CODE}`` όπου η θέση ``CODE`` αντικαθίσταται με τον κωδικό ISIN.

#. Εσωτερικός αναγνωριστικός κωδικός της μορφής ``P{ΟΑ}_{CODE}`` όπου η θέση
   ``CODE`` αντικαθίσταται με τον εσωτερικό κωδικό που η ``ΜΠΣ`` έχει αποδώσει
   στο συμμετοχικό τίτλο ή τη μετοχή/μεριδίου επενδυτικού οργανισμού, π.χ.
   ``PGRΑΚ00000_SHR1``.

.. _der:


DER (χρηματοοικονομικό παράγωγο)
--------------------------------

Ο αναγνωριστικός κωδικός ενός χρηματοοικονομικού παραγώγου
αναφέρεται ως ο κωδικός **DER** και πρέπει να σχηματίζεται με βάση τον
:doc:`μορφότυπο EDR <../../types/formats/der>`.

Τα χρηματοοικονομικά παράγωγα είναι μέσα που συνδέονται με χρηματοοικονομικά
μέσα, δείκτες ή εμπορεύματα, μέσω των οποίων είναι δυνατή η αντιστάθμιση
κινδύνων.  Τα διαπραγματεύσιμα χρηματοοικονομικά παράγωγα αφορούν παράγωγα
διαπραγματεύσιμα σε οργανωμένη αγορά.

Περισσότερες πληροφορίες στους παραγράφους 5.198 έως και 5.229 του ΕΣΛ.

Ο πρώτος από τους ακόλουθους αναγνωριστικούς κωδικούς που είναι διαθέσιμος
θεωρείται ο κωδικός **DER**:

i. Ο αναγνωριστικός κωδικός ISIN του διαπραγματεύσιμου χρηματοοικονομικού
παραγώγου της μορφής **I{CODE}** όπου η θέση **CODE** αντικαθίσταται με τον
κωδικό ISIN του παραγώγου.

#. Κωδικός που προκύπτει από την αγορά διαπραγμάτευσης του παραγώγου και το
   σύμβολο του.  Διαμορφώνεται ως **Μ{MARKET}_{TICKER}**.  Για παράδειγμα
   **ΜXADEFTSE25L**.

#. Εσωτερικός αναγνωριστικός κωδικός της μορφής **P{OA}_{CODE}** όπου η θέση
   **CODE** αντικαθίσταται με τον εσωτερικό κωδικό που o **EO** έχει αποδώσει
   στο διαπραγματεύσιμο χρηματοοικονομικό παράγωγο, π.χ. **PGRAK00000_DER1**.
