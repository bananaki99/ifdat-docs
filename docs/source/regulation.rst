Κανονισμός
==========

Άρθρο 1: Πεδίο εφαρμογής - πληθυσμός παροχής στοιχείων
------------------------------------------------------
Στην έννοια του Επενδυτικού Οργανισμού εμπίπτουν:

#. Οι οργανισμοί συλλογικών επενδύσεων σε κινητές αξίες (ΟΣΕΚΑ) με κράτος -
   μέλος καταγωγής την Ελλάδα (ν. 4099/2012).

#. Οι οργανισμοί εναλλακτικών επενδύσεων (ΟΕΕ) με κράτος - μέλος καταγωγής την
   Ελλάδα (ν. 4209/2013).  Στους ΟΕΕ μεταξύ άλλων περιλαμβάνονταί οι Ανώνυμες
   Εταιρείες Επενδύσεων σε Ακίνητη Περιουσία του ν. 2778/1999 αλλά και οι
   Ανώνυμες Εταιρείες Επενδύσεων Χαρτοφυλακίου του ν. 3371/2005.

Παρατηρούμενη Μονάδα (ΠΜ) είναι ένας Επενδυτικός Οργανισμός ο οποίος εμπίπτει
σε μία από τις παραπάνω δύο κατηγορίες και λόγω της δραστηριότητάς του παράγει
στοιχεία προς αναγγελία που περιγράφονται στο Άρθρο 3.  Μονάδα Παροχής
Στοιχείων (ΜΠΣ) είναι η μονάδα που παρέχει στοιχεία για έναν ή περισσότερους
επενδυτικούς οργανισμούς ή/και πληροφοριακά στοιχεία για την ίδια που επίσης
περιγράφονται στο Άρθρο 3. Η ΜΠΣ της κάθε ΠΜ είναι είτε η ΠΜ, είτε η
διαχειρίστρια εταιρεία της.  Στο παράρτημα ένα της πράξης δίδεται λίστα των
παρατηρούμενων μονάδων και στο παράρτημα δύο δίδεται λίστα των διαχειρίστριων
εταιρειών που διαχειρίζονται τουλάχιστον μία παρατηρούμενη μονάδα.

Άρθρο 2: Παροχή στοιχείων ανά επενδυτικό οργανισμό
--------------------------------------------------
Στην περίπτωση που ένας ορισμένος επενδυτικός οργανισμός διαχωρίζει τα στοιχεία
του ενεργητικού του σε διαφορετικούς επιμέρους οργανισμούς που τον συναποτελούν
(``sub-funds``), κατά τρόπο ώστε οι μετοχές/μερίδια που αντιστοιχούν σε κάθε
επιμέρους οργανισμό να καλύπτονται ανεξάρτητα από διαφορετικά στοιχεία του
ενεργητικού, κάθε επιμέρους οργανισμός θεωρείται ως μεμονωμένος επενδυτικός
οργανισμός και άρα ως μεμονωμένη ΠΜ.


Άρθρο 3: Παρεχόμενα στοιχεία και προθεσμίες υποβολής τους
---------------------------------------------------------
Τα στοιχεία επενδυτικών οργανισμών διαχωρίζονται σε κατηγορίες, η κάθε
κατηγορία περιέχει πίνακες στοιχείων και ο κάθε πίνακας στοιχείων περιέχει
μεταβλητές προς αναγγελία.  Οι κατηγορίες των στοιχείων επενδυτικών οργανισμών
είναι δύο:


Στοιχεία Αναφοράς (REF)
~~~~~~~~~~~~~~~~~~~~~~~
Παρέχονται στοιχεία αναφοράς σε σχέση με τις ΠΜ, τις ΜΠΣ, τα προσώπα
επικοινωνίας, τους τίτλους που εκδίδουν οι ΠΜ, τα στοιχεία που διακρατούνε στο
χαρτοφυλάκιο τους.


Λογιστικά Στοιχεία (ACC)
~~~~~~~~~~~~~~~~~~~~~~~~
Παρέχονται αναλυτικά λογιστικά στοιχεία των ΠΜ όπως για παράδειγμα υπόλοιπα, ροές, εισόδημα και άλλες μεταβλητές.



Άρθρο 4: Ημερομηνίες υποβολλής στοιχείων 
----------------------------------------
Τα στοιχεία που αφορούν ΠΜ που είναι ΟΣΕΚΑ αποστέλλονται μηνιαία μέχρι και δέκα
εργάσιμες μέρες από το τέλος του μήνα στον οποίο αναφέρονται τα στοιχεία.  Τα
στοιχεία που αφορούν ΠΜ που δεν είναι ΟΣΕΚΑ αποστέλλονται τριμηνιαία μέχρι και
την τελευταία εργάσιμη μέρα του μήνα μετά το τέλος του τριμήνου στον οποίο
αναφέρονται τα στοιχεία.  Για την κατηγορία στοιχείων REF πέρα από την αρχική
υποβολή όπου συμπληρώνονται τα πλήρη στοιχεία, αρχεία αποστέλλονται μόνο όταν
προκύπτουν νέα στοιχεία, μεταβολές ή διορθώσεις.  

Σε περιπτώσεις συγχωνεύσεων μίας ΠΜ με μία άλλη οντότητα, θα υποβάλλονται τα
τελικά στοιχεία της συγχωνευμένης ΠΜ για την περίοδο αναφοράς και ως ημερομηνία
θα αναγράφεται η ημερομηνία συγχώνευσης.

Για την κατηγορία στοιχείων ACC σε περίπτωση αναταξινόμησης του θεσμικού τομέα
της ΠΜ από ή προς επενδυτικό οργανισμό ή σε περίπτωση αλλαγής του είδους του
επενδυτικού οργανισμού τα στοιχεία παρέχονται τόσο με τελική ημερομηνία της
περιόδου αναφοράς το τέλος του μήνα ή του τριμήνου αντίστοιχα αλλά και την
ημερομηνία αναταξινόμησης ή την ημερομηνία αλλαγής κατηγορίας. 

Σε κάθε αποστολή δίνεται η δυνατότητα διόρθωσης προηγούμενων στοιχείων ή ο
εμπλουτισμός με ιστορικά στοιχεία. 

Σε περιπτώσεις όπου ένας νέος επενδυτικός οργανισμός περιλαμβάνεται σύμφωνα με
το άρθρο 1 στον πληθυσμό παροχής στοιχείων έχει έως και έξι μήνες περιθώριο να
ξεκινήσει την αποστολή στοιχείων με το παρόν υπόδειγμα (IFDat).

Άρθρο 5: Σχήμα αναγγελίας και αναλυτικές οδηγίες
------------------------------------------------
Το σχήμα αναγγελίας και οι οδηγίες του βρίσκονται στον σύνδεσμο `αυτό`_.  Το
ιστορικό του σχήματος αναγγελίας και των οδηγιών περιγράφεται `εδώ`_.


Άρθρο 6: Ημερομηνία εφαρμογής
-----------------------------
Η πρώτη υποβολή στοιχείων θα ξεκινήσει τον ΧΧΧ. Παρέχεται όμως η δυνατότητα σε
οποιαδήποτε ΜΠΣ το επιθυμεί να υποβάλλει στοιχεία από τον ΧΧΧ.  Από την
ημερομηνία εφαρμογής του παρόντος καταργούνται οι ΧΧΧ. Αλλαγές στο σχήμα
αναγγελίας από τις οποίες θα προκύπτει νέες ανάγκες για στοιχεία είναι δυνατό
να γίνονται μία φορά το χρόνο.  Οι αλλαγές θα δημοσιεύονται έως τις 30/6 κάθε
έτους `εδώ`_ με εφαρμογή για την περίοδο αναφοράς του ερχόμενου Δεκεμβρίου και
πρώτη αναγγελία εντός του Ιανουαρίου του επόμενου έτους.


Άρθρο 7: Κυρώσεις
-----------------
Σε περίπτωση ελλιπούς, εσφαλμένης ή εκπρόθεσμης υποβολής των ως άνω στοιχείων
εφαρμόζονται οι περί κυρώσεων σχετικές διατάξεις ΧΧΧ.

.. _αυτό: https://ifdat-docs.readthedocs.io/el/latest/
.. _εδώ: https://ifdat-docs.readthedocs.io/el/latest/whatsnew.html
