Κανονισμός
==========

Άρθρο 1: Πεδίο εφαρμογής - πληθυσμός παροχής στοιχείων
------------------------------------------------------
Στην έννοια του Επενδυτικού Οργανισμού εμπίπτουν:

#. Οι οργανισμοί συλλογικών επενδύσεων σε κινητές αξίες (ΟΣΕΚΑ) με κράτος - μέλος καταγωγής την Ελλάδα (ν. 4099/2012).
#. Οι οργανισμοί εναλλακτικών επενδύσεων (ΟΕΕ) με κράτος - μέλος καταγωγής την Ελλάδα (ν. 4209/2013).

#. "Οι Ανώνυμες Εταιρείες Επενδύσεων σε Ακίνητη Περιουσία του ν. 2778/1999 καθώς και οι Ανώνυμες Εταιρείες Επενδύσεων Χαρτοφυλακίου του ν. 3371/2005."

#. Κάθε άλλη θεσμική μονάδα, πέρα από τις παραπάνω κατηγορίες, με κατοικία την Ελλάδα (ΕΚ 2533/98) που αποτελεί Επενδυτικό Οργανισμό με βάση το άρθρο 1 του κανονισμού ΕΚΤ/2013/38."

Ως Παρατηρούμενη Μονάδα (ΠΜ) νοείται ένας Επενδυτικός Οργανισμός ο οποίος λόγω
της δραστηριότητας του παράγει στοιχεία προς αναγγελία που περιγράφονται στο
Άρθρο 3.  Ως Μονάδα Παροχής Στοιχείων (ΜΠΣ) νοείται η μονάδα που παρέχει
στοιχεία για έναν ή περισσότερους επενδυτικούς οργανισμούς ή/και πληροφοριακά
στοιχεία για την ίδια που επίσης περιγράφονται στο Άρθρο 3. Η ΜΠΣ της κάθε ΠΜ
είναι είτε η ΠΜ, είτε η διαχειρίστρια εταιρεία της.

Άρθρο 2: Παροχή στοιχείων ανά επενδυτικό οργανισμό
--------------------------------------------------
Στην περίπτωση που ένας ορισμένος επενδυτικός οργανισμός διαχωρίζει τα στοιχεία
του ενεργητικού του σε διαφορετικούς επιμέρους οργανισμούς που τον συναποτελούν
(``sub-funds``), κατά τρόπο ώστε οι μετοχές/μερίδια που αντιστοιχούν σε κάθε
επιμέρους οργανισμό να καλύπτονται ανεξάρτητα από διαφορετικά στοιχεία του
ενεργητικού, κάθε επιμέρους οργανισμός θεωρείται ως μεμονωμένος επενδυτικός
οργανισμός και άρα ως μεμονωμένη ΠΜ.


Άρθρο 3: Παρεχόμενα στοιχεία και προθεσμίες υποβολής τους
---------------------------------------------------------
Τα στοιχεία επενδυτικών οργανισμών διαχωρίζονται σε κατηγορίες, η κάθε κατηγορία περιέχει πίνακες στοιχείων και ο κάθε πίνακας στοιχείων περιέχει μεταβλητές προς αναγγελία.  Οι κατηγορίες των στοιχείων επενδυτικών οργανισμών είναι έξι:


Πληροφοριακά στοιχεία ιδίου λογαριασμού (SELF)
~~~~~~~~~~~~~~~~~~~~~~~~~~~~~~~~~~~~~~~~~~~~~~
Παρέχονται πληροφοριακά στοιχεία για την ΠΜ (τις ΠΜ), τους τίτλους που έχει
εκδώσει η κάθε ΠΜ, τις ελληνικές διαχειρίστριες εταιρείες ανεξαρτήτως αν
διαχειρίζονται επενδυτικούς οργανισμούς με χώρα καταγωγής την Ελλάδα η όχι, τις
διαχειρίστριες εταιρείες του εξωτερικού που διαχειρίζονται επενδυτικούς
οργανισμούς με χώρα καταγωγής την Ελλάδα, την ΜΠΣ σε περίπτωση που η ΠΜ έχει
διαχειρίστρια εταιρεία και διαφέρει από την ΜΠΣ και τα πρόσωπα επικοινωνίας που
είναι υπεύθυνα για την παροχή των στοιχείων εκ μέρους της ΜΠΣ.  Διευκρινίζεται
ότι μία ΠΜ ανάλογα με το είδος της δύναται να εκδώσει τίτλους όπως μετοχές,
μερίδια, κατηγορίες μεριδίων ή/και ομόλογα.

Εώς τη δεύτερη εργάσιμη μέρα κάθε μήνα αποστέλλεται αρχείο σε περίπτωση που
προκύψουν νέα στοιχεία κατά τη διάρκεια του προηγούμενου μήνα ή εφόσον αφορά
την αρχική υποβολλή που αποστέλλονται κατ᾽ ελάχιστον όλα τα υφιστάμενα
πληροφοριακά στοιχεία.  Σε οποιαδήποτε χρονική στιγμή δύναται η αποστολή
διορθώσεων ή ο εμπλουτισμός των στοιχείων με ιστορικά στοιχεία.

Στοιχεία πράξεων σε ίδιους τίτλους (EVENT)
~~~~~~~~~~~~~~~~~~~~~~~~~~~~~~~~~~~~~~~~~~
Παρέχονται στοιχεία πράξεων σε τίτλους που έχουν εκδωθεί από την ΠΜ όπως νέες
δόσεις υφιστάμενων ομολόγων (tranches), μερική εξόφληση υφιστάμενων ομολόγων
(partial redemptions), τοκομερίδια (coupons), μερίσματα (dividends) ή/και
λόγους διάσπασης ή σύμπτυξης μετοχών (splits/reverse splits).

Νέα στοιχεία αποστέλλονται έως και τη δεύτερη εργάσιμη μέρα του επόμενου μήνα.
Σε οποιαδήποτε χρονική στιγμή δύναται η αποστολή διορθώσεων ή ο εμπλουτισμός
των στοιχείων με ιστορικά στοιχεία.

Λοιπά πληροφοριακά στοιχεία (OTHER)
~~~~~~~~~~~~~~~~~~~~~~~~~~~~~~~~~~~
Χρησιμοποιείται για την παροχή πληροφοριακών στοιχείων σε σχέση με:

#. των εκδοτών των χρηματοοικονομικών περιουσιακών στοιχείων της ΠΜ

#. τους κατόχους των αξιόγραφων που η ΠΜ έχει εκδώσει

#. τα χρηματοοικονομικά περιουσιακά στοιχεία της ΠΜ

#. την ακίνητη περιουσία της ΠΜ


Πέρα από την αρχική υποβολή όπου συμπληρώνονται τα πλήρη στοιχεία, αρχεία
αποστέλλονται όταν προκύπτουν νέα στοιχεία, όταν προκύπτουν διορθώσεις ή
προαιρετικά για εμπλουτισμό με ιστορικά στοιχεία.  Τα στοιχεία που αφορούν ΠΜ
που είναι ΟΣΕΚΑ αποστέλλονται μέχρι και δέκα εργάσιμες μέρες του επόμενου από
τη διαθεσιμότητα των στοιχείων μήνα.  Τα στοιχεία που αφορούν ΠΜ που δεν είναι
ΟΣΕΚΑ απστέλλονται μέχρι και την τελευτάια εργάσιμη μέρα του μήνα που ακολουθεί
το τρίμηνο όπου τα στοιχεία γίνονται διαθέσιμα.  Διορθώσεις και εμπλουτισμός
των στοιχείων μπορεί να πραγματοποιηθεί οποιαδήποτε χρονική περίοδο. 


Στοιχεία λογαριασμών λογιστικής κατάστασης (BSI)
~~~~~~~~~~~~~~~~~~~~~~~~~~~~~~~~~~~~~~~~~~~~~~~~
Για την ΠΜ παρέχονται αναλυτικά στοιχεία για πιστωτικούς και χρεωστικούς
λογαριασμούς της λογιστικής κατάστασης.

Τα στοιχεία αποστέλλονται έως και τη δέκατη-πέμπτη (15) εργάσιμη μέρα του κάθε
μήνα με εξαίρεση εάν η ΠΜ αποτελεί ΟΣΕΚΑ και τότε αποστέλλονται έως και τη
δέκατη (10) εργάσιμη ημέρα και αφορούν στοιχεία του προηγούμενου μήνα. Σε
περίπτωση συγχώνευσης μίας ΠΜ με μια άλλη οντότητα κατά τη διάρκεια του
προηγούμενου της αποστολής μήνα τα στοιχεία που αποστέλλονται για τον
προηγούμενο μήνα αφορούν μέχρι και την ημερομηνία συγχώνευσης.  Σε περίπτωση
αναταξινόμησης του θεσμικού τομέα της ΠΜ από ή προς επενδυτικό οργανισμό ή σε
περίπτωση αλλαγής του είδους του επενδυτικού οργανισμού παρέχονται τα παραπάνω
στοιχεία και με ημερομηνία αναφοράς την ημερομηνία αναταξινόμησης ή την ημερομηνία
αλλαγής είδους. Σε κάθε αποστολή δύναται η διόρθωση ή η συμπλήρωση προηγούμενων
περιόδων αναφοράς.


Κατηγορία 6: Στοιχεία εισοδήματος (INCOME)
~~~~~~~~~~~~~~~~~~~~~~~~~~~~~~~~~~~~~~~~~~
Για την ΠΜ παρέχονται στοιχεία εισοδήματος σε δεδουλευμένη βάση.

Τα στοιχεία αποστέλλονται έως και τη δέκατη-πέμπτη (15) εργάσιμη μέρα του κάθε
μήνα με εξαίρεση εάν η ΠΜ αποτελεί ΟΣΕΚΑ και τότε αποστέλλονται έως και τη
δέκατη (10) εργάσιμη ημέρα και αφορούν στοιχεία του προηγούμενου μήνα. Σε
περίπτωση συγχώνευσης μίας ΠΜ με μια άλλη μονάδα κατά τη διάρκεια του
προηγούμενου της αποστολής μήνα τα στοιχεία που αποστέλλονται για τον
προηγούμενο μήνα αφορούν μέχρι και την ημερομηνία συγχώνευσης.  Σε κάθε
αποστολή δύναται η διόρθωση ή η συμπλήρωση ιστορικών στοιχείων.


Άρθρο 4: Σχήμα αναγγελίας και αναλυτικές οδηγίες
------------------------------------------------
Το σχήμα αναγγελίας και οι οδηγίες του βρίσκονται στον σύνδεσμο `αυτό`_.  Το
ιστορικό του σχήματος αναγγελίας και των οδηγιών περιγράφεται `εδώ`_.


Άρθρο 5: Ημερομηνία εφαρμογής
-----------------------------
Η πρώτη υποβολή στοιχείων θα ξεκινήσει τον ΧΧΧ. Παρέχεται όμως η δυνατότητα σε
οποιαδήποτε ``ΜΠΣ`` το επιθυμεί να υποβάλλει στοιχεία από τον ΧΧΧ.  Από την
ημερομηνία εφαρμογής του παρόντος καταργούνται οι ΧΧΧ. Αλλαγές στο σχήμα
αναγγελίας από τις οποίες θα προκύπτει νέες ανάγκες για στοιχεία είναι δυνατό
να γίνονται μία φορά το χϱονο.  Οι αλλαγές θα δημοσιεύονται έως τις 30/6 κάθε
έτους `εδώ`_ με εφαρμογή για την περίοδο αναφοράς του ερχόμενου Δεκεμβρίου και
πρώτη αναγγελία εντός τον Ιανουάριο του επόμενου έτους.


Άρθρο 6: Κυρώσεις
-----------------
Σε περίπτωση ελλιπούς, εσφαλμένης ή εκπρόθεσμης υποβολής των ως άνω στοιχείων
εφαρμόζονται οι περί κυρώσεων σχετικές διατάξεις ΧΧΧ.

.. _αυτό: https://ifdat-docs.readthedocs.io/el/latest/
.. _εδώ: https://ifdat-docs.readthedocs.io/el/latest/whatsnew.html
