Κανονισμός
==========

Άρθρο 1: Πεδίο εφαρμογής - πληθυσμός παροχής στοιχείων
------------------------------------------------------
Στην έννοια του Επενδυτικού Οργανισμού εμπίπτουν:

#. Οι οργανισμοί συλλογικών επενδύσεων σε κινητές αξίες (ΟΣΕΚΑ) με κράτος - μέλος καταγωγής την Ελλάδα (ν. 4099/2012).
#. Οι οργανισμοί εναλλακτικών επενδύσεων (ΟΕΕ) με κράτος - μέλος καταγωγής την Ελλάδα (ν. 4209/2013).

#. "Οι Ανώνυμες Εταιρείες Επενδύσεων σε Ακίνητη Περιουσία του ν. 2778/1999 καθώς και οι Ανώνυμες Εταιρείες Επενδύσεων Χαρτοφυλακίου του ν. 3371/2005."

#. Κάθε άλλη θεσμική μονάδα, πέρα από τις παραπάνω κατηγορίες, με κατοικία την Ελλάδα (ΕΚ 2533/98) που αποτελεί Επενδυτικό Οργανισμό με βάση το άρθρο 1 του κανονισμού ΕΚΤ/2013/38."

Ως Παρατηρούμενη Μονάδα (ΠΜ) νοείται ένας Επενδυτικός Οργανισμός ο οποίος λόγω
της δραστηριότητας του παράγει στοιχεία προς αναγγελία που περιγράφονται στο
Άρθρο 3.  Ως Μονάδα Παροχής Στοιχείων (ΜΠΣ) νοείται η μονάδα που παρέχει
στοιχεία για έναν ή περισσότερους επενδυτικούς οργανισμούς ή/και πληροφοριακά
στοιχεία για την ίδια που επίσης περιγράφονται στο Άρθρο 3. Η ΜΠΣ της κάθε ΠΜ
είναι είτε η ΠΜ, είτε η διαχειρίστρια εταιρεία της.

Άρθρο 2: Παροχή στοιχείων ανά επενδυτικό οργανισμό
--------------------------------------------------
Στην περίπτωση που ένας ορισμένος επενδυτικός οργανισμός διαχωρίζει τα στοιχεία
του ενεργητικού του σε διαφορετικούς επιμέρους οργανισμούς που τον συναποτελούν
(``sub-funds``), κατά τρόπο ώστε οι μετοχές/μερίδια που αντιστοιχούν σε κάθε
επιμέρους οργανισμό να καλύπτονται ανεξάρτητα από διαφορετικά στοιχεία του
ενεργητικού, κάθε επιμέρους οργανισμός θεωρείται ως μεμονωμένος επενδυτικός
οργανισμός και άρα ως μεμονωμένη ΠΜ.


Άρθρο 3: Παρεχόμενα στοιχεία και προθεσμίες υποβολής τους
---------------------------------------------------------
Τα στοιχεία επενδυτικών οργανισμών διαχωρίζονται σε κατηγορίες, η κάθε κατηγορία περιέχει πίνακες στοιχείων και ο κάθε πίνακας στοιχείων περιέχει μεταβλητές προς αναγγελία.  Οι κατηγορίες των στοιχείων επενδυτικών οργανισμών είναι έξι:


Πληροφοριακά στοιχεία ιδίου λογαριασμού (SELF)
~~~~~~~~~~~~~~~~~~~~~~~~~~~~~~~~~~~~~~~~~~~~~~
Παρέχονται πληροφοριακά στοιχεία για την ΠΜ (τις ΠΜ), τους τίτλους που έχει
εκδώσει η κάθε ΠΜ, τις ελληνικές διαχειρίστριες εταιρείες ανεξαρτήτως αν
διαχειρίζονται επενδυτικούς οργανισμούς με χώρα καταγωγής την Ελλάδα η όχι, τις
διαχειρίστριες εταιρείες του εξωτερικού που διαχειρίζονται επενδυτικούς
οργανισμούς με χώρα καταγωγής την Ελλάδα, την ΜΠΣ σε περίπτωση που η ΠΜ έχει
διαχειρίστρια εταιρεία και διαφέρει από την ΜΠΣ και τα πρόσωπα επικοινωνίας που
είναι υπεύθυνα για την παροχή των στοιχείων εκ μέρους της ΜΠΣ.  Διευκρινίζεται
ότι μία ΠΜ ανάλογα με το είδος της δύναται να εκδώσει τίτλους όπως μετοχές,
μερίδια, κατηγορίες μεριδίων ή/και ομόλογα.

Στοιχεία πράξεων σε ίδιους τίτλους (EVENT)
~~~~~~~~~~~~~~~~~~~~~~~~~~~~~~~~~~~~~~~~~~
Παρέχονται στοιχεία πράξεων σε τίτλους που έχουν εκδοθεί από την ΠΜ όπως νέες
δόσεις υφιστάμενων ομολόγων (tranches), μερική εξόφληση υφιστάμενων ομολόγων
(partial redemptions), τοκομερίδια (coupons), μερίσματα (dividends) ή/και
λόγους διάσπασης ή σύμπτυξης μετοχών (splits/reverse splits).


Λοιπά πληροφοριακά στοιχεία (OTHER)
~~~~~~~~~~~~~~~~~~~~~~~~~~~~~~~~~~~
Χρησιμοποιείται για την παροχή πληροφοριακών στοιχείων σε σχέση με:

#. των εκδοτών των χρηματοοικονομικών περιουσιακών στοιχείων της ΠΜ που αγγέλλονται με εσωτερικό αναγνωριστικό κωδικό

#. τους κατόχους των αξιόγραφων που η ΠΜ έχει εκδώσει οι οποίοι αγγέλλονται με εσωτερικό αναγνωριστικό κωδικό  

#. τα χρηματοοικονομικά περιουσιακά στοιχεία της ΠΜ τα οποία αναγγέλλονται με εσωτερικό αναγνωριστικό κωδικό

#. την ακίνητη περιουσία της ΠΜ




Στοιχεία λογαριασμών λογιστικής κατάστασης (BSI)
~~~~~~~~~~~~~~~~~~~~~~~~~~~~~~~~~~~~~~~~~~~~~~~~
Για την ΠΜ παρέχονται αναλυτικά στοιχεία για πιστωτικούς και χρεωστικούς
λογαριασμούς της λογιστικής κατάστασης.


Στοιχεία εισοδήματος (INCOME)
~~~~~~~~~~~~~~~~~~~~~~~~~~~~~
Για την ΠΜ παρέχονται στοιχεία εισοδήματος σε δεδουλευμένη βάση.


Άρθρο 4: Ημερομηνίες υποβολλής στοιχείων 
----------------------------------------
Τα στοιχεία που αφορούν ΠΜ που είναι ΟΣΕΚΑ αποστέλλονται μηνιαία μέχρι και δέκα
εργάσιμες μέρες του επόμενου από τη διαθεσιμότητα των στοιχείων μήνα.  Τα
στοιχεία που αφορούν ΠΜ που δεν είναι ΟΣΕΚΑ αποστέλλονται τριμηνιαία μέχρι και
την τελευταία εργάσιμη μέρα του μήνα που ακολουθεί το τρίμηνο όπου τα στοιχεία
στοιχεία υποβάλλονται.  Για την κατηγορία στοιχείων SELF πέρα από την αρχική
υποβολή όπου συμπληρώνονται τα πλήρη στοιχεία, αρχεία αποστέλλονται μόνο όταν
προκύπτουν νέα στοιχεία, μεταβολές ή διορθώσεις. Για την κατηγορία στοιχείων
EVENT αρχεία αποστέλλονται μόνο όταν υπάρχουν νέα στοιχεία ή διορθώσεις.  Για
την κατηγορία στοιχείων OTHER πέρα από την αρχική υποβολή όπου συμπληρώνονται
τα πλήρη στοιχεία, αρχεία αποστέλλονται μόνο όταν προκύπτουν νέα στοιχεία ή
διορθώσεις. Για την κατηγορία στοιχείων BSI σε περίπτωση συγχώνευσης μίας ΠΜ με
μία άλλη οντότητα η περίοδος αναφοράς των τελικών στοιχείων της ΠΜ που
συγχωνεύτηκε είναι η ημερομηνία συγχώνευσης.  Για την κατηγορία στοιχείων BSI
σε περίπτωση αναταξινόμησης του θεσμικού τομέα της ΠΜ από ή προς επενδυτικό
οργανισμό ή σε περίπτωση αλλαγής του είδους του επενδυτικού οργανισμού τα
στοιχεία παρέχονται τόσο με τελική ημερομηνία της περιόδου αναφοράς το τέλος
του μήνα ή του τριμήνου αντίστοιχα αλλά και την ημερομηνία αναταξινόμησης ή την
ημερομηνία αλλαγής κατηγορίας. Σε κάθε αποστολή
δύναται η διόρθωση προηγούμενων στοιχείων ή ο εμπλουτισμός με ιστορικά
στοιχεία.  Ένας νέος επενδυτικός οργανισμός έχει έως και έξι μήνες περιθώριο να
ξεκινήσει την αποστολή στοιχείων IFDat.

Άρθρο 5: Σχήμα αναγγελίας και αναλυτικές οδηγίες
------------------------------------------------
Το σχήμα αναγγελίας και οι οδηγίες του βρίσκονται στον σύνδεσμο `αυτό`_.  Το
ιστορικό του σχήματος αναγγελίας και των οδηγιών περιγράφεται `εδώ`_.


Άρθρο 6: Ημερομηνία εφαρμογής
-----------------------------
Η πρώτη υποβολή στοιχείων θα ξεκινήσει τον ΧΧΧ. Παρέχεται όμως η δυνατότητα σε
οποιαδήποτε ``ΜΠΣ`` το επιθυμεί να υποβάλλει στοιχεία από τον ΧΧΧ.  Από την
ημερομηνία εφαρμογής του παρόντος καταργούνται οι ΧΧΧ. Αλλαγές στο σχήμα
αναγγελίας από τις οποίες θα προκύπτει νέες ανάγκες για στοιχεία είναι δυνατό
να γίνονται μία φορά το χρόνο.  Οι αλλαγές θα δημοσιεύονται έως τις 30/6 κάθε
έτους `εδώ`_ με εφαρμογή για την περίοδο αναφοράς του ερχόμενου Δεκεμβρίου και
πρώτη αναγγελία εντός τον Ιανουάριο του επόμενου έτους.


Άρθρο 7: Κυρώσεις
-----------------
Σε περίπτωση ελλιπούς, εσφαλμένης ή εκπρόθεσμης υποβολής των ως άνω στοιχείων
εφαρμόζονται οι περί κυρώσεων σχετικές διατάξεις ΧΧΧ.

.. _αυτό: https://ifdat-docs.readthedocs.io/el/latest/
.. _εδώ: https://ifdat-docs.readthedocs.io/el/latest/whatsnew.html
